---
layout: leftnav-page-content
title: Tentang Dana Kedwibahasaan Lee Kuan Yew
permalink: /about-the-fund/about-the-fund-mal/
breadcrumb: Tentang Dana Kedwibahasaan Lee Kuan Yew
collection_name: about-the-fund
---

### **Gambaran Keseluruhan**

Dana Kedwibahasaan Lee Kuan Yew (“Dana”) telah diumumkan buat pertama kalinya sewaktu pelancaran buku Encik Lee Kuan Yew, “My Lifelong Challenge: Singapore’s Bilingual Journey” pada November 2011. 

Dana ini bertujuan untuk menggalakkan pendidikan dwibahasa dan menambah usaha MOE dalam pengajaran dan pembelajaran Bahasa Inggeris dan Bahasa Ibunda, di tengah-tengah perubahan persekitaran penggunaan bahasa di rumah. Sebagai permulaan, Dana ini akan memberikan tumpuan kepada inisiatif di peringkat prasekolah. Untuk membina persekitaran bahasa yang menyokong kanak-kanak, Dana ini akan memberikan tumpuan kepada inisiatif yang disasarkan bagi prasekolah, rumah dan masyarakat.  
  
Tahun-tahun awal penting untuk membina asas yang kukuh dalam pembelajaran bahasa. Dana Kedwibahasaan Lee Kuan Yew bertujuan memupuk rasa cinta akan pembelajaran dwibahasa dalam kalangan kanak-kanak sejak kecil lagi di prasekolah, di rumah dan dalam masyarakat. 

### **Struktur Kami**

Dana ini diuruskan oleh Lembaga dan dinasihati oleh pakar-pakar dari Panel Penasihat Antarabangsa (IAP). Lembaga ini telah disokong oleh Jawatankuasa Penilaian Projek (PEC), Jawatankuasa Publisiti dan Penyebaran (POC), Jawatankuasa Penasihat Pelaburan (IAC) dan Jawatankuasa Audit (AC).

